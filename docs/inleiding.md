# De Development Lifecycle
Het didactisch concept van FDND is erop gericht studenten zo goed mogelijk voor te bereiden op de beroepspraktijk. 

De veranderlijke beroepspraktijk en diversiteit in instroom van studenten qua vooropleiding, gender en cultuur vragen om een flexibel onderwijsprogramma. De diversiteit in instroom maakt het daarnaast belangrijk dat we goed moeten kunnen omgaan met individuele verschillen tussen studenten. Daarnaast vinden we het van groot belang dat studenten leren zelfstandig te opereren in een steeds complexer wordende wereld.

Om die reden gebruiken we bij het ontwerp van het curriculum en de fasering van opdrachten een projectmethodiek (Scrum) die in de beroepspraktijk standaard is. Scrum hanteert een vaste in de praktijk beproefde methode projectcyclus die de *development-lifecycle* wordt genoemd. FDND implementeert deze manier van werken in het hele programma.

## Vaste Werkwijze
 Bij elke leertaak wordt de development-lifecycle doorlopen. Hierdoor ontwikkelen de studenten een standaard aanpak voor frontend praktijkvraagstukken, werken ze systematisch aan leertaken, ontwikkelen ze doorlopend het gedragscriterium ‘Methodisch handelen’, ervaren ze de relevantie van het geleerde en verwerven ze de kennis, houding en vaardigheden die de beroepspraktijk van hen vraagt.

![De development-lifecycle](./assets/dev-lifecycle.png)

De development lifecycle kent de volgende stappen:

1. [Analyseren](analyseren.md) - bijvoorbeeld: grip krijgen op een taak door gesprekken met een opdrachtgever, schrijven van een debriefing, maken van een todo lijst, inventarisatie van bestaande informatie, overzicht creëren, plannen, definition of done etc.
2. [Ontwerpen](ontwerpen.md) - bijvoorbeeld: het maken van idee-schetsen, customer journey, breakdown chart, wireflows, navigatiestructuur en layout.
3. [Bouwen](bouwen.md) - bijvoorbeeld: toepassen van webtechnologie (HTML, CSS, JS), gebruik van tooling, werken volgens conventies en wetgeving, documenteren en bijhouden van een changelog.
4. [Integreren](integreren.md) - bijvoorbeeld: publiceren, live zetten, uploaden naar de server, toevoegen in een bestaand systeem, ftp-en.
5. [Testen](testen.md) - bijvoorbeeld: Unit testing (TDD), System test, User test, device lab test, A\B testing.


